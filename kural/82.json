{"pageProps":{"post":[{"Paal":"அறத்துப்பால்","Adhigaram":"விருந்தோம்பல் ","AdhigaramNumber":"9.2","Kural":"விருந்து புறத்ததாத் தானுண்டல் சாவா<br />மருந்தெனினும் வேண்டற்பாற் றன்று.","Transliteration":"Virundhu Puraththadhaath  Thaanuntal  Saavaa  Marundheninum  Ventarpaar  Randru","Vilakam":"விருந்தினராக வந்தவரை வெளியே விட்டுவிட்டுச் சாகாத மருந்தாக இருந்தாலும் அதனைத் தான் மட்டும் உண்பது விரும்பத் தக்க பண்பாடல்ல","Couplet":"Though food of immortality should crown the board,  Feasting alone, the guests without unfed, is thing abhorred","kalaingar_urai":"விருந்தினராக  வந்தவரை  வெளியே  விட்டுவிட்டுச்  சாகாத மருந்தாக இருந்தாலும்  அதனைத்   தான்   மட்டும்   உண்பது   விரும்பத்   தக்க பண்பாடல்ல.","parimezhalagar_urai":"சாவா மருந்து எனினும் - உண்ணப்படும் பொருள் அமிழ்தமே எனினும் ; விருந்து புறத்ததாத் தானுண்டல் - தன்னை நோக்கி வந்த விருந்து தன் இல்லின் புறத்ததாகத் தானே உண்டல்; வேண்டற்பாற்று அன்று - விரும்புதல் முறைமையுடைத்து அன்று.(சாவா மருந்து : சாவாமைக்குக் காரணமாகிய மருந்து. 'விருந்து இன்றியே ஒருகால் தான் உண்டலைச் சாவா மருந்து என்பார் உளராயினும் அதனை ஒழிக' என்று உரைப்பினும் அமையும். இவை இரண்டு பாட்டானும் விருந்தோம்பலின் சிறப்புக் கூறப்பட்டது.)","m_varadharajanar":"விருந்தினராக வந்தவர் வீட்டின் புறத்தே இருக்கத் தான் மட்டும் உண்பது சாவாமருந்தாகிய அமிழ்தமே ஆனாலும் அது விரும்பத்தக்கது அன்று","Solomon_pappaiya":"விருந்தினர் வீட்டிற்கு வெளியே இருக்கத் தான் மட்டும் தனித்து உண்பது, சாவைத் தடுக்கும் மருந்தே என்றாலும், விரும்பத் தக்கது அன்று"}]},"__N_SSP":true}