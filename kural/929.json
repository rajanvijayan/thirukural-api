{"pageProps":{"post":[{"Paal":"பொருட்பால்","Adhigaram":"கள்ளுண்ணாமை ","AdhigaramNumber":"93.9","Kural":"களித்தானைக் காரணம் காட்டுதல் கீழ்நீர்க்<br />குளித்தானைத் தீத்துரீஇ அற்று.","Transliteration":"Kaliththaanaik Kaaranam  Kaattudhal  Keezhneerk  Kuliththaanaith  Theeththureei  Atru","Vilakam":"குடிபோதைக்கு அடிமையாகி விட்டவனைத் திருத்த அறிவுரை கூறுவதும், தண்ணீருக்குள் மூழ்கிவிட்டவனைத் தேடிக்கண்டுபிடிக்கத் தீப்பந்தம் கொளுத்திக் கொண்டு செல்வதும் ஒன்றுதான்","Couplet":"Like him who, lamp in hand, would seek one sunk beneath the wave  Is he who strives to sober drunken man with reasonings grave","kalaingar_urai":"குடிபோதைக்கு   அடிமையாகி   விட்டவனைத்   திருத்த   அறிவுரை கூறுவதும்,   தண்ணீருக்குள்   மூழ்கிவிட்டவனைத்   தேடிக்கண்டுபிடிக்கத் தீப்பந்தம் கொளுத்திக் கொண்டு செல்வதும் ஒன்றுதான்.","parimezhalagar_urai":"களித்தானைக் காரணம் காட்டுதல் - கள்ளுண்டு களித்தான் ஒருவனை இஃது ஆகாதென்று பிறனொருவன் காரணம் காட்டித் தெளிவித்தல்; நீர்க்கீழ்க் குளித்தானைத் தீத்துரீஇ அற்று - நீருள் மூழ்கினான் ஒருவனைப் பிறனொருவன் விளக்கினால் நாடுதலை யொக்கும். ('களித்தானை' என்னும் இரண்டாவது, 'அறிவுடை அந்தணன் அவளைக் காட்டென்றானோ' (கலித்.மருதம் -7) என்புழிப்போல நின்றது. நீருள் விளக்குச் செல்லாதாற்போல அவன் மனத்துக் காரணம் செல்லாது என்பதாம். இதனான் அவனைத் தெளிவித்தல் முடியாது என்பது கூறப்பட்டது.)","m_varadharajanar":"கள்ளுண்டு மயங்கினவனைக் காரணம் காட்டி தெளிவித்தல், நீரின் கீழ் மூழ்கின ஒருவனைத் தீவிளக்கு கொண்டு தேடினாற் போன்றது.","Solomon_pappaiya":"போதைப் பொருளைப் பயன்படுத்துபவனைத் திருத்தப் பல்வேறு காரணம் காட்டுவது நீருக்குள் மூழ்கி இருப்பவனைத் தீப்பந்தத்தால் தேடுவதுபோல் ஆகும்."}]},"__N_SSP":true}